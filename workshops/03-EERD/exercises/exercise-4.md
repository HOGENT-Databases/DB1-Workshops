# 03 - Workshop EERD

## Oefening 4 - Tijdschrift
Uitgeverij Mediax geeft meerdere tijdschriften uit. Een tijdschrift wordt uniek geïdentificeerd door het ISSN en heeft uiteraard een naam en een prijs. Voor elk tijdschrift is er juist één personeelslid die de eindredacteur is.  Deze persoon is dan ook enkel verantwoordelijk voor dit tijdschrift, uiteraard is niet elk persoonslid verantwoordelijk. Hierbij wordt de startdatum van deze verantwoordelijkheid (job) in het systeem bijgehouden. Van de personeelsleden wordt naast hun uniek personeelsnummer, ook nog hun naam, adres, paswoord en geboortedatum bijgehouden. De combinatie van hun naam en paswoord is eveneens uniek.​

Van elk tijdschrift komen op geregelde momenten (tijdschrift)nummers uit, een editie is bestaansafhankelijk van een tijdschrift en is telkens voor 1 enkel tijdschrift.  Deze krijgen dan een jaargang en een volgnummer mee. Een tijdschriftnummer is telkens samengesteld uit een aantal vaste rubrieken. Deze rubrieken zijn: artikels, puzzels en advertenties. Elke rubriek krijgt een oplopend volgnummer en heeft steeds één personeelslid als coördinator.  Dit personeelslid kan meerdere rubrieken coördineren.

Een artikel kan geschreven worden door één of meerdere auteurs.  Een auteur is ofwel een personeelslid van de uitgeverij ofwel een externe (journalist). Van de externen wordt enkel een unieke code, de naam en de bankrekening bijgehouden. Een artikel bezit als kenmerken de titel en het aantal woorden.​

Van een puzzel wordt enkel het nummer en de soort bewaard.​

Bij de advertenties wordt genoteerd wie de opdrachtgever is en of er reeds betaald werd. ​

Sommige advertenties hebben sub-advertenties. Zo kan bijvoorbeeld een advertentie voor een abonnement voor de thuiswedstrijden van de Rode Duivels, de advertenties van de sponsors van de Rode Duivels bevatten. Een subadvertentie kan maar van juist één hoofdadvertentie zijn. ​

Wanneer een artikel door een externe auteur wordt geschreven, wordt ook vermeld in welke taal het oorspronkelijk werd geschreven.​

### Opdracht
1. Teken de **entiteitstypes**
2. Vul de **attribuuttypes** voor de `entiteitstypes` aan
3. Teken de **relaties** in beide richtingen
4. Teken de **kandidaatsleutels**
5. Teken de **specificaties/generalisaties** op de correcte manier

### Oplossing
Een mogelijke oplossing voor deze oefening vind je [hier](../solutions/exercise-4.md)